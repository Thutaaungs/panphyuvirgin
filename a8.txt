.
.
.
.
.
.
.
.
.
.
.
.
.
အော်ကျော့်ကို တောင်းတောင်းပန်ပန်ဖြင့်ပင်
နှုတ်ဆတ်ထွက်လာခဲလိုက်သည်။
ပန်းဖြူ သူ့ကို မျှော်နေမှာ သူသိသည်။

သူတို့နှစ်ယောက်လုံး အောင်သည်ကို
ပန်းဖြူသိရင် ဝမ်းသာတော့မည်။

ညက..ကြယ်စင်လခြမ်းတို့နှင့်အတူ ပြည့်စုံနေခဲ့၏။လမ်းထဲ စဝင်လာကထဲက တစ်ခုခုထူးခြားနေသည်ကို သူ သတိထားမိသည်။

လူတွေ စုစု စုစုဖြင့် တစ်စုံတစ်ရာကို
တီးတိုးပြောနေကြသည်။

ရင်ထဲထိတ်ခနဲဖြစ်သွားပြီး..
ဘာဖြစ်တာလဲဟု မေးကြည့်သည့်အခါ လမ်းထဲက အိမ်တစ်အိမ်ကို သူခိုးကပ်၍
လူအုပ်ကြီးဝိုင်းလိုက်ကြခြင်းဖြစ်သည်။

သူမ..ဖြူ...တစ်ယောက်ထဲလား..
ဦးနဲ့အန်တီ ပြန်ရောက်ပြီလား..
သိပ်ကြောက်နေမလား..
စသည်ဖြင့်..ရင်ထဲ ဗလောင်ဆူစွာ ပြေးဝင်လာခဲ့သည်။

သူမ အိမ်ရှေ့ရောက်တော့ 
သူမ ခြံထဲ မီးမှောင်ချထားသည်။
သူ အသာအယာ...ခြံပေါက်ဝသံတိုင်များကြားမှ ချောင်းကြည့်မိသည်။

''ကိုခန့်...ဖြူ..ဒီမှာ...''
သူမ အိမ်ဝင်းထဲက ခုံလေးပေါ်မှာ ထိုင်နေခြင်းဖြစ်သည်။

''ကို..ဖြူ..ဖြူ အရမ်းကြောက်တာပဲ..''

ခြံတံခါးလာဖွင့်ပေးသော ဖြူ့လက်ကလေးကို သူ ဆွဲယူဆုပ်ကိုင်ရင်း..

''ဘာမှမဖြစ်ဘူးနော်..ဖြူ..အခုကိုယ်ရောက်လာပြီပဲ...ဦးနဲ့အန်တီရော..
ပြန်မရောက်ကြသေးဘူးလား...''


''မရောက်ကြသေးဘူး..စိတ်မပူဘို့ပဲ
ဖုန်းဆတ်ထာားတယ်...ဖြူ..တစ်ယောက်ထဲ..
စောစောက လူအုပ်ကြီးက ဖြူ့အိမ်ရှေ့မှာ..
ဖြူ..ဖြူ...အရမ်းကြောက်တာပဲ ဟီး....''

သူခြံဝင်းထဲရောက်ရောက်ချင်းမှာပဲ ဖြူက 
သူ့ကို ဖက်ပြီး ဝမ်းနည်းတကြီးငိုချလိုက်တော့သည်။

သူလဲ တစ်သိမ့်သိမ့်တုန်နေသော ဖြူ့ကျောပြင်လေးကို အသာအယာ ပွတ်ပေးရင်း..

''မငိုပါနဲ့ဖြူရယ်...မငိုပါနဲ့တော့..
ကိုယ်မှားတာပါ..တကယ်ဆို ဖြူ့ကို အဖော်လုပ်ပေးနေရမှာ..အောင်စာရင်းက
မနက်မှ ကြည့်လဲ ရတာပဲကို...ကိုယ်တောင်းပန်ပါတယ် ဖြူရယ်...''

ခဏမျှကြာသည့်တိုင်အောင်
ဖြူငိုနေခဲ့သည်။သူ့ရင်ဘတ်တို့၌ သူမ၏ မျက်ရည်တို့က သူ့နလုံးသားအထိကို ပူလောင်စေခဲ့သည်။
နွေည၏ အပူကို ထပ်ဆင့်ပူစေခဲ့သည်..။


''ကို..အရက်တွေ သောက်လာတာလား..''

''အဲ...ဟို..ဘီယာပါဖြူရဲ့..ဟိုကောင်တွေကွာ..
မသောက်မရ အတင်းတိုက်နေလို့
စိတ်ကျေနပ်အောင်..တစ်ဗူးသောက်လာတာ..''

''ဖြူ..ဖြူလဲ အောင်တယ်သိလား..ရိုးရိုးပဲအောင်တယ်ထင်လို့လား...''

''အင်း...''

စိတ်မပါသည့်ဖြူ့ပုံစံက တစ်စုံတစ်ရာကို
နာကျင်နေခဲ့ပြန်သည်။

''ဂုဏ်ထူးငါးလုံးတောင် ပါတယ်ဖြူရဲ့..''

''အင်း....''

''ဟင်..ဖြူ ဘာဖြစ်နေတာလဲ..
ဖြူမပျော်ဘူးလား..ကိုယ်လဲအောင်တယ်လေ..''

''ပျော်ပါတယ်..''

ခြံဝင်းထဲက မြက်ခင်းပြင်ပေါ်တွင် အတူထိုင်နေရင်း သူမက သူ့ပုခုံးပေါ် ခေါင်းလေးမှီထားခဲ့သည်။အိမ်အပြင်၌
ဖြတ်သွားဖြတ်လာ မရှိသလောက်နဲသွားပြီဖြစ်သည်။

''ကို.....''
''ဟင်..ဘာလဲ ဖြူ..ပြောလေ..''
''ကို့ကို ပြောစရာရှိတယ်။..တစ်ခါတစ်လေမှာ..
ပျော်ရမယ့်အရာတွေက
ဘာတစ်ခုမှ မပျက်စီးပါပဲ
အကောင်းအတိုင်း ရှိနေပါလျက်နဲ့
နာကျင်မူ့တွေ ရတယ်ဆိုရင်..ကိုယုံလား...''

''ဟင်..ဘယ်လိုကြီးလဲ ဖြူရဲ့
ပျော်ရမယ့်အရာက ဘာမှမပျက်စီးတဲ့နောက်မှတော့ပျော်စရာပဲပေါ့..။ဘာနာကျင်စရာရှိမှာတဲ့လဲ...''

''အဟင်း..ဥပမာပေါ့..အခု ကိုရောဖြူရော
နှစ်ယောက်လုံးအောင်တာ..ကိုပျော်လား...''

''ပျော်တာပေါ့ ဖြူရဲ့..ဖြူမပျော်လို့လား..''

သူမ နာကျင်စွာပြုံးသည်။နွေည၏ ကြယ်စင်တို့က ကောင်းကင်ယံ၌ တောက်ပနေကြပြန်သည်။

''ပျော်ပါတယ်..ဒါပေမယ့် လွန်ခဲ့တဲ့ 
တစ်လလောက်ထဲက ဖြူကြိုသိနေခဲ့ရတာ..
ကိုခန့်ပါ အောင်တာကိုလဲ ကြိုသိခဲ့ရတာ..
ဖေဖေ့ရုံးက အဆက်အသွယ်နဲ့ပေါ့..။''

''ဟာ..ဖြူ ရက်စက်တယ်။ကိုယ့်ကို ဘာလို့
ကြိုမပြောတာလဲ..''

ဖြူက သူ့နှဖူးပြင်ကို မြတ်နိုးစွာ
နမ်းရှိုက်လိုက်ရင်း..

''ကို့ကို အခုလို လွတ်လပ်စွာပျော်ရွှင်စေချင်လို့ပေါ့ ကိုရယ်။ပြီးတော့ ဖြူ့လို အခုလို ပျော်စရာအကြောင်းအရာမှာ မပျော်တော့ပဲ 
နာကျင်မနေစေချင်လို့ပေါ့......''

''ပြီးတော့..ကို့ကို သိပ်ချစ်လို့လေ..''

သူ့ရင်ထဲ နွေးမြသွားစေခဲ့သည်။
သိပ်ချစ်တက်သော ချစ်သူကို သူပိုင်ဆိုင်ထားရတာ ကမ္ဘာကြီးတစ်ခုလုံးကို အပိုင်စားရထားသလို သူခံစားမိသည်။

ချစ်လိုက်တာ..ဖြူရယ်ဟုပြောရင်း
သူမ နှုတ်ခမ်းပါးထက် အနမ်းမိုးရွာချလိုက်သည်။သူမလဲ သူ့ကို အလိုက်သင့်လေး
ပြန်နမ်းလာခဲ့သည်။

တစ်ခြမ်းမျှလေး လင်းနေခဲ့သည့် လမင်းက
တိမ်မဲအုပ်ကြား ပြေးဝင်ပုန်းသွားခဲ့သည်။
သူမ က အနမ်းတို့ကို ရုတ်တရက် ရပ်ပစ်လိုက်ပြီး...မတ်တပ်ထရပ်လိုက်ကာ....

''ကို...လာ..အိမ်ထဲသွားကြရအောင်...''

..............
.......................

